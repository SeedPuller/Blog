---
# title: چطور این ۲ هفته رو گذروندم
# tags: [5Toman, GTA V, فیلم, ۵ تومن, اندروید, برنامه نویسی]
tags: [notes]
path: blog/how-I-spent-recent-2-weeks
cover: ../notes.jpg
date: 1399-03-03
excerpt: "در دو هفته اخیر چه کردم؟"
---

هوف! بالاخره پنل ادمین وبلاگمو باز کردم. بعد از آخرین پستم که تقریبا 
۱۷ روز پیش بود حالا دوباره اومدم که فرآیند یادگیری‌ و مطالعه‌م رو شروع 
کنم. توی این تقریبا ۲ هفته کار زیادی نکردم. [اولین برنامه‌ی اندرویدم](https://github.com/SeedPuller/5Toman-android) رو نوشتم، چندتا فیلم دیدم و GTA V رو نصب کردم.

## ۵ تومن

داستان این برنامه برمیگرده به اونجا که شروع کردم در مقابل هرنوع کمکی که به دوستام میکردم، بهشون بگم ۵ تومن شد :))))

این داستان انقدر پیش رفت که تبدیل به تیکه کلام شد، یه سری واقعا این ۵
تومن هارو پرداخت کردن و دست آخر دیدم حسابشون داره از دستم در میره. خب 
چه چیزی بهتر از کامپیوتر برای نگهداری حسابا؟ ۵ تومن پول رایج مملکت مشوق 
من شد تا [اولین برنامه‌ی خودم با کیوت](https://github.com/SeedPuller/5Toman)
بنویسم. و هیجان انگیز تر از اون؟ یه برنامه‌ی اندروید هم براش نوشتم! 
کیوت خیلی جالبه اما اگر تسلط کافی به خودِ سی++ و api های اندروید(یا هر 
بستر دیگه ای. مثلا iOS) ندارید و نقشه‌تون ایجاد یه برنامه‌ی مالتی پلتفرم
نیست، بهتره که از زبان های native اون پلتفرم استفاده کنید.

این پروژه‌ی تمرینی چیز های جالب زیادی بهم یاد داد. مثلا اینکه ما 
داریم تو ایران زندگی می‌کنیم و واقعا بدبختیم. که ۲۵ دلار پول برای 
developer شدن توی گوگل پلی به پول ما خدا تومن میشه. که حتی همون خدا تومن
رو هم نمیشه مثل آدم پرداخت کرد. بگذریم…

## Cinema Paradiso

عجیبه که این فیلم رو انقدر دیر دیدم. درواقع پیش خودم فکر میکنم که 
چندتا فیلم/کتاب/موسیقی به این شکل زیبا توی جهان هست که من ازشون بی خبرم؟
و حتی تا آخر عمرم هم ازشون بهره ای نمیبرم. انگار واکنش من به لذت ها 
اینه. نوعی ناخوشی گُنگ حتی در خوشی هام هست.

## GTA V

بازی GTA V توسط اپیک گیمز رایگان شد! البته، قبل از هرچیز باید بگم که **لانچر اپیک گیمز یه آشغال به تمام معناست!**
نمیتونی دانلود/نصب برنامه رو متوقف کنی و بعدا ادامه بدی، انقدر تحریما 
رو سخت گرفته که حتما برای دانلودش هم باید فیلتر شکنت روشن باشه. د آخه 
مومن، پاچه خواری تا کجا؟ مگه فقط تو توی آمریکایی؟ میمیری مثل بقیه 
کمپانیا محدود کنی؟ بهرحال، لانچرش واقعا آشغاله.

و اما خود بازی. همون موقعی که تازه GTA V اومد همیشه دوست داشتم که روی
سیستم خودم بازی کنمش. سیستم من ضعیف بود و هیچوقت نشد. کرک هاش درست کار 
نمیکردن و مشکلات دیگه. حتی روی پلتفرم های دیگه مثل کنسول هم شاید کلا ۲ 
بار بازی کردم.

اما بالاخره گرفتمش. و عجب بازی ایه! آهنگای خودم رو به بازی اضافه کردم و درحالی که داریوش داره میخونه مردم رو زیر میکنم.

## در پایان

کلا اینکه این هفته هم مثل اکثر هفته های دیگه‌ی زندگیم آنچنان مفید 
نبود. اما حداقل لذت بخش بود. مفید نبود اما وقت تلف کردن هم نبود، چون 
وقتی که لذت بردی یعنی وقتت تلف نشده.
