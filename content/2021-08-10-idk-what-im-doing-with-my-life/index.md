---
title: نمی‌دانم که با زندگی‌ام چه می‌کنم
# categories: [سی++]
tags: [notes]
path: blog/idk-what-im-doing-with-my-life
cover: ../notes.jpg
date: 1400-05-19
excerpt: "نمی‌دانم. دوباره نمی‌دانم که با زندگی‌ام دارم چه می‌کنم. فقط راه می‌روم و به کارها می‌اندیشم"



---



دوباره تمام این افکار بر من فشار می‌آورند. دوباره عصبانی شدم. مزخرفات رسانه‌ها اعصابم را بهم می‌ریزد. افراد ضد واکسن و زمین‌تخت را که می‌بینم دلم می‌خواهد بگیرمشان زیر چک و لقد.

کارهایم هم خوب پیش نمی‌روند. دو روز است درگیر کانفیگ و کامپایل پروژه هستم و هربار یک مشکل جدید سر راهم سبز می‌شود و کل روزم به فنا می‌رود. امروز هم کارت‌های شبکه به مشکل خوردند.

نمی‌دانم. دوباره نمی‌دانم که با زندگی‌ام دارم چه می‌کنم. فقط راه می‌روم و به کارها می‌اندیشم و کارهایی که انجام ندادم و کارهایی که باید انجام می‌دادم و انیکه چقدر دیر شده و این فکر که «همیشه دیر است».

اعصابم خرد است. بدنم ضعیف است. قبلا که ورزش می‌کردم قدرت بدنی خوبی داشتم و می‌توانستم اگر در جایی با کسی درگیر شدم دهانش را سرویس کنم ولی حالا اینطور نیست. ضعیف هستم. زود مریض می‌شوم، عضلاتم قدرت ندارند. ذهنم هم به همان نسبت انگار ضعیف شده‌اند. نمی‌دانم با زندگی‌ام دارم چه می‌کنم.

دوباره دوست دارم ساز بزنم؛ خیلی دوست دارم بلند شوم و سازم را در دست بگیرم و یک قطعه بداهه بنوازم تا ذهنم آرام‌تر شود. ولی اینکار را انجام نمی‌دهم. چرا؟ اگر می‌دانستم و می‌توانستم بفهمم خوب بود. سرعت تایپم خیلی کم شده. عملا مثل کسی که کارش با کامپیوتر نیست شده‌ام. با غلط املایی بسیار، کند و  آماتور.

دیگران، مخصوصا همسن‌های من، پیوسته و روزانه درحال پیشرفت سریع و بسیار هستند. اما من؟

