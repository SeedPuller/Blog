---
title: "اهداف ۳ سال آینده"
# categories: [Inner Struggle]
# tags: [Inner Struggle]
tags: [notes]
path: blog/my-next-3-years-targets
cover: ../notes.jpg
date: 1400-06-05
excerpt: "گویا دیگر نمی‌توانم با خودکار چیزی بنویسم. برگشتم به همین وبلاگ."

---



چند روز قبل در اقدامی انقلابی تمامیِ مطالب چسناله-طور خود را از وبلاگ حذف کردم. تصمیم گرفته‌ بودم که از این به بعد چسناله‌ها را در دفترچه به شکل دستی بنویسم. غمگینم. نتوانستم اینکار را انجام بدهم. گویا دیگر نمی‌توانم با خودکار چیزی بنویسم. برگشتم به همین وبلاگ.

خلاصه روزهای اخیر به این شکل بوده: در رفتن از کارها در روز، تلاش برای انجام آنها در شب و شکست به دلیل خستگی و افسردگی.

دیگران درحال پیشرفت هستند.

امروز دفترچه یادداشت خودم را که از آن برای یادداشت نکات مبهم در هنگام مطالعه استفاده می‌کنم را خواندم و دیدم لیست مطالب زیاد شده و بدتر از آن، بعضی از آن نکات را دیگر نمی‌توانم یاد بگیرم چرا که اصل مطلب دیگر فراموشم شده است و یادگرفتن آن نکتهٔ خاص دیگر فایده‌ای ندارد.

کتاب هملت را خریدم. 

در نهایت من اینکارها را باید انجام دهم، کلا برای انجام آنها (بجز کنکور ارشد) ۳ سال بیشتر فرصت ندارم:

1. مطالعه برای کنکور ارشد و آمادگی برای آن. قبول شدن در دانشگاه‌های تهران
2. مطالعه و تمرین شخصی برای ارتقاء سطح فنی. گذشتن از سطح جونیور. (شامل کتاب‌های بسیاری می‌شود...)
3. ایجاد رزومه کاری قوی
4. مطالعه ریاضیات برای ارتقاء سواد ریاضی
5. تقویت زبان انگلیسی در حد آیلتس ۷
6. رفع و رجوع سربازی
7. پس‌انداز پول و سرمایه در حد حداقل ۱۰ هزار یورو. یادگیری مدیریت مالی
8. زنده ماندن(وضعیت جسمانی خوبی ندارم)
9. و در آخر اقدام برای مهاجرت



انجام همهٔ اینکارها نیازمند تمرکز، برنامه‌ریزی دقیق و ثابت‌قدمی در مسیر است. من فقط دومی را می‌توانم نسبتا خوب انجام بدهم. نمی‌دانم چه خاکی باید بر سر بریزم :)) از تمرکز همین که ۱۰ دقیقه فکر کردن روی یک مسئله برایم سخت است. از استمرار در انجام کار، همین بس که کتابی که پارسال شروع کردم هنوز فصل اولش را هم به اتمام نرساندم. شاید اگر روزی ۵ صفحه می‌خواندم تا به امروز تمام شده بود.

این پست بماند به یادگار. حذفش نمی‌کنم.

۵ شهریور  ۱۴۰۰. ۲۷ آگست ۲۰۲۱.

عزت زیاد.